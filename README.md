# the-magical-forest-adventures
בס"ד


שם המשחק: הרפתקאות ביער הקסום

[רכיבים רשמיים](https://github.com/gamedev-ariel/timeskip/wiki)

רעיון המשחק

הרפתקאות ביער הקסום הוא משחק הרפתקה אינטראקטיבי, שמטרתו לספק חוויה מהנה ועמוקה לאנשים עם ADHD תוך שיפור כישורי ריכוז, שליטה באימפולסיביות, ויכולת להבחין בפרטים קטנים. המשחק מתרחש בעולם טבע מרהיב - יער קסום ומסתורי - שמעורר סקרנות ומזמין את השחקן לחקור את הסביבה ולהתמודד עם אתגרים שפותחו במיוחד על מנת לדרבן למידה ממוקדת תוך שמירה על עניין וריגוש.
השחקן ינווט דמות ביער, יאסוף רמזים קטנים להמשך דרכו, ויפתור אתגרים ומיני-משחקים שמקדמים את יכולות ההתמקדות והאיפוק. המשחק מציע חוויה חווייתית ומלמדת בעזרת מכשולים ופעולות מתגמלות.
עלילת המשחק
השחקן נכנס ליער קסום ומוצא את עצמו בהרפתקה שבה הוא נדרש לנווט בין עצים צפופים, אגמים זורמים, סלעים גדולים ושאר מכשולים טבעיים. בדרכו הוא נתקל ברמזים נסתרים שעוזרים לו להתקדם, אך דורשים ריכוז ותשומת לב לפרטים קטנים כמו עקבות חיות, חרקים זוהרים, או תבניות המופיעות על עצים ואבנים. לכל רמז תפקיד – הוא מוביל את השחקן צעד נוסף קדימה, כאשר כל רמז שמזוהה במדויק מקדם אותו עוד במבוך או במשימה הסופית, כגון איסוף פריטים מסתוריים המפוזרים ברחבי היער.
כל שלב מציב בפני השחקן מכשול שדורש תכנון מוקפד וביצוע מדויק, תוך התמודדות עם אתגרים נוספים כגון דמויות ביער שדורשות פתרון חידות או משימות. למשל:
כדי לחצות נהר, ייתכן והשחקן יצטרך לשכנע עוג להרים אבן גדולה שחוסמת את הדרך.
כדי להיכנס למערה עמוקה, ייתכן שהוא יצטרך לשכנע גמד לתת לו מפתח לאחר שיפתור חידת צבעים.
מיני-משחקים אלו מספקים לשחקן אפשרות להתאמן ולשפר כישורי ריכוז ואיפוק.
מטרת המשחק
מטרת העל היא למצוא את הדרך החוצה מהיער או לאסוף חפצים/משאבים מסוימים המובילים לניצחון. בדרך למטרה זו השחקן יתמודד עם משימות קטנות שתומכות בשיפור כישורי ריכוז, אימפולסיביות, ושמירה על מיקוד למשך זמן.
חוקי המשחק
תנועה ביער: השחקן מתקדם ביער על ידי בחירה והקלקה על נתיבי מעבר. הוא צריך לשים לב לרמזים קטנים שמצביעים על המשך הדרך. (יכול להיות שהיער הוא מבוך והמטרה לצאת ממנו , יכול להיות מטרת על אחרת ..)
נקודות קריטיות: ביער קיימות נקודות קריטיות שמקשות על המעבר, כמו נהרות, סלעים, ועצים גבוהים.
מיני-משחקים: כדי לעבור נקודות קריטיות, השחקן צריך להצליח במיני-משחקים שמטרתם לשפר כישורי ריכוז ואיפוק.

מכניקת המשחק
תנועה והרמזים:
השחקן מתקדם דרך היער, ועליו לשים לב לפרטים כמו סימנים על עצים או חיות קטנות המצביעות על כיוון ההתקדמות.
הרמזים מחייבים את השחקן למקד את תשומת לבו, תוך הימנעות מהסחות דעת.
מיני-משחקים לניהול אימפולסיביות וריכוז (בין 60 ל 180 שניות למשחק):
משחק איסוף דובדבנים: על השחקן לאסוף דובדבנים אדומים על המסך תוך הימנעות מפריטים דומים כמו תותים אדומים שעלולים לבלבל. לחיצה על פריט שאינו דובדבן תגרום להפסד של "חיים".
סידור בקבוקים: מיני-משחק שמבוסס על סדר נכון. על השחקן למקם בקבוקים כך שהם מסודרים נכון לפי חוקים מוגדרים, עם חיווי שוטף אם צדק או טעה בכל צעד.
ניחוש קוד: השחקן מנסה לנחש קוד בן ארבע ספרות, כאשר בכל ניחוש הוא מקבל רמז על כמות הספרות הנכונות בלי לדעת אילו הן.
איסוף פריטים מונחה מטרה: השחקן מתבקש לאסוף רק פריטים מסוימים (כגון פרחים כחולים עם קוצים אדומים), ולהימנע מפריטים דומים ומבלבלים (כמו פרח אדום עם קוצים כחולים או עלה כחול ולא פרח). כך הוא לומד להבדיל בין פרטים ולא להגיב באימפולסיביות.
תשומת לב לפרטים וחזרה מדויקת: משחקי זיכרון קצרי טווח בהם השחקן צריך לשחזר דפוסים שנחשפים לזמן קצר.
התקדמות והתגמול:
בכל הצלחה במיני-משחק השחקן מתקדם במשחק, וצובר נקודות או תגמולים שמקדמים אותו לנקודות קריטיות הבאות.
השחקן יכול לאבד "לבבות" אם אינו מצליח באחד מהמיני-משחקים. אובדן כל הלבבות ידרוש התחלה מחדש של הנקודה הקריטית האחרונה.
גבולות וקריטריונים
זמן משחק: כל מיני-משחק מוגבל בזמן (60 עד 180 שניות) כדי להדגיש עבודה מהירה וממוקדת.
מספר ניסיונות: השחקן יכול לחזור על מיני-משחק מספר פעמים, אך עם הגבלת כמות ניסיונות כדי למנוע תסכול ולשפר את מידת הריכוז בכל ניסיון.
קנייה והתקדמות: השחקן יוכל "לקנות" משימות שלא מצליח בהם ע"י הנקודות או התגמולים אותן צבר במהלך הדרך. (יכול לעודד מחשבה קדימה(אני אסביר))
דרגות קושי: כל מיני-משחק יהפוך קשה יותר עם ההתקדמות, במטרה לאתגר את השחקן בצורה מדורגת ולשפר את יכולותיו לאורך זמן.
השפעה על אוכלוסיית היעד (ADHD)
מטרת המשחק היא לספק חוויית למידה בלתי פורמלית לשיפור יכולות ריכוז ושליטה באימפולסיביות דרך אתגרי משחק:
שיפור יכולות מיקוד ואיפוק: דרך המיני-משחקים, השחקן לומד לזהות ולבחור את הפעולות הנכונות מבלי להגיב באופן אימפולסיבי.
הגברת תשומת הלב לפרטים: השחקן מתבקש לשים לב לרמזים קטנים בתוך היער כדי להתקדם, דבר שמחזק את יכולת תשומת הלב.
עבודה לפי שלבים: ההתמודדות עם כל מיני-משחק כשלב בדרך ליעד הסופי תורמת לתחושת הישג ומבנה את השחקן לעבוד בצורה מתודית ולשמור על רצף משימות.
פיתוח יכולת עמידה בלחץ זמן: הגבלת הזמן במיני-משחקים תומכת בשיפור היכולת להתמודד עם משימות תוך שמירה על רוגע תחת לחץ.
עבודת צוות ועזרה בין דמויות: הדמויות ביער, כמו הגמד והעוג, מלמדות את השחקן על הערך של שיתוף פעולה והתמדה.
רעיונות ושיפור הצוות:
משימות זיכרון: במהלך ההליכה ביער, השחקן ייתקל לפעמים באביזרים שהוא צריך לזכור או לחזור אליהם לאחר סיום משימה אחרת. זה יעזור לפתח את יכולת הזיכרון לטווח קצר והעקביות.
אתגרי תשומת לב מתחלפים: בשלב מסוים השחקן יכול להתבקש לזהות שינוי פתאומי ביער (למשל, עץ שמופיע פתאום במקום עץ אחר) ולבצע פעולה מסוימת, דבר שמאלץ את השחקן לעקוב אחרי הפרטים הקטנים לאורך זמן ולזהות חריגות, כך שישמרו על ריכוז ותשומת לב מתמדת.
מיני-משחקי תגובה מול הסחות דעת: אפשר לשלב אתגרי תגובה מהירים שבהם, למשל, בזמן שהשחקן צריך לבחור תנועה או פעולה מסוימת, מופיעות דמויות או צלילים שמסיחים את הדעת. השחקן יתאמן להבחין בין מה חשוב להמשך ההתקדמות למה שהוא רק מסיח את דעתו, ובכך לשפר את כישורי ההתמודדות מול גירויים לא רלוונטיים.


